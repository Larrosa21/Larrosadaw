Ingredients
½ gallina
200 g de cansalada viada
3 ossos de vedella
3 peus de porc
100 g de carn magra de porc
200 g de botifarra de perol
200 g de botifarra negra
2 pastanagues
½ col d’hivern
1 nap
6 l d’aigua
100 g de galets
oli d’oliva verge extra
sal
pebre negre

Preparació
Renteu la carn amb aigua abundant i feu-hi un primer bull. A continuació, prepareu una olla amb la carn, el nap, la cansalada i els 6 l d’aigua, i deixeu-ho coure a foc lent, 4 h.
Afegiu-hi la col d’hivern, la pastanaga i les botifarres, i deixeu-ho coure 15-20 min.
Traieu la carn de l’olla. Desosseu-la i talleu-la a daus de no més de 0,5 cm. Feu el mateix amb la verdura; reserveu-ho. Salpebreu la sopa d’escudella.
Coeu els galets a la sopa, colada, 10 min.
Tradicionalment, es prepara una pilota, amb la carn de l’olla i les verdures picades finament, i se serveix amb la sopa.
